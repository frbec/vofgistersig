---
title: Uppdatering Kring Restriktioner
date: 2021-06-29T19:53:57+02:00
draft: false
---

Sedan maj har vi följt utvecklingen och växlat mellan hoppfullhet och nedstämdhet i takt med att nyheter om minskande smitta och lättande restriktioner avlösts av de om försenade vaccinleveranser och nya mutationer av viruset. Det vi i dagsläget måste förhålla oss till är restriktionerna på antalet deltagare vid privata fester, eller gränser för restauranger inomhus. Det innebär att vi med regeringens preliminära plan inte kommer kunna hålla bröllopet som planerat den 28e augusti. Vi hoppas fortfarande på att regeringen kan komma att tidigarelägga lyftningen av de restriktioner som hindrar oss, men i och med nuvarande regeringskris är sannolikheten liten. Fortsätt gärna be och hoppas för att vi ska kunna ses på fest som planerat. Vi kommer att ta ett slutgiltigt beslut senast den 15 juli, som är sista möjligheten att avboka restaurangen. 

Vi längtar efter att få träffa er, även om det skulle dröja längre än till augusti.
